Design av spelet:
För att implementera Sokoban använde vi oss av Level ADT i form av en enkel ADT. Level-klassen hanterar
kartan, dess inläsning från fil och utritning i terminalen, 
spelarens och lådornas förflyttning samt flera extra hjälpfunktioner. 
Användarinmatning samt checks för om leveln är avklarad hanteras inuti game-loopen.

Vi valde denna approach då detta inte är ett komplicerat program med strikta krav och detta gjorde programmet enkelt och lättläst. 
De enkla delarna var filinläsning samt hantering av användarinmatning. Det som visade sig vara mer komplicerat än förväntat
var att ta emot användarinmatning utan att behöva trycka Enter-knappen.

Konstruktioner:
En intressant språkkonstruktion var lambda-uttryck på .each_char funktionen på strängen som vi läste in från filen.

För att underlätta användarinmatning och undvika att trycka Enter-knappen på varje move använde vi oss av 
STDIN.getc.chr med lite extra kod för att hantera OS-signals. Lösningen hittade vi på StackOverflow.

Reflektioner:
Då vi båda programmerat mycket på fritiden samt lärt oss flera andra språk tidigare så var det inga större svårigheter 
för någon av oss att börja lära oss ännu ett nytt språk. Då vi har mycket erfarenhet sedan tidigare inom programmering så var inte 
programmeringstänket något nytt utan det var bara för oss att lära oss en ny syntax för hur man skriver i just detta språk. 

Det största problemet vi stötte på i denna labb har inte något med språket i sig att göra utan hade med att sätta upp en utvecklingsmiljö.
Vi försökte väldigt länge med att sätta upp en language server protocol samt formatterare och linters i VS-Code.

Ett till problem vi stötte på då vi inte hade en LSP var att när vi skapade vår konstruktor för en klass så anropades den 
inte på vid skapandet av klassen. Detta var dock inte för att något gick fel i språket utan det var att vi stavat fel på 'initialize'.

Det vi använt för att lära oss syntaxen för språket är att vi har använt Google, StackOverflow samt ruby-docs.

Det finns flera delar av språket som vi ogillar. Det första och största problemet vi har med ruby är att man inte behöver använda
parenteser vid skapande eller anrop på funktioner eller metoder. Det vi också ogillar med funktioner är att man inte behöver använda
ett return statement för att indikera vad som returneras från en funktion.

